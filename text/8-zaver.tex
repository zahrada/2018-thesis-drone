\chapter{Závěr}
\label{8-zaver}
Stavba dronu není lehký úkol, zvlášť pro někoho, kdo neumí elektrotechniku, ale pokud existuje nápad, jak dál rozvíjet geodezii, je potřeba se ho chytit. Postupným studováním problematiky dronů se zvětšovalo množství potřebných informací. Jednoduše, čím více jsem informací věděl, tím více jsem zjišťoval, že vlastně nic nevím.\\
Prvně se práce měla věnovat nadstavbovým geodetickým úlohám nad dronem od firmy Microkopter. U zapůjčeného dronu pouze nefungovala radiová komunikace. Chtěl jsem vyměnit komunikační zařízení a s dronem začít létat, bohužel ovládací prvky se nedaly přeprogramovat a ani nefungovala komunikace prvků s počítačem. Z dronu se odebraly kontroléry a zůstala kostra s motory a regulátory otáček. Po pár testování jeden z regulátorů zkratoval a jelikož byl regulátor od firmy Microkopter drahý, byl nahrazen jiným (uvedený v komponentách).\\
Tím začala stavba dronu od nuly. Nové regulátory měly odlišný způsob komunikace a jiný způsob zapojení. Bohužel i zapůjčené baterie byly poškozené, z důvodu dlouhodobého nepoužívání.\\
Pro komunikaci kontroléru s regulátory byla prvně použita knihovna Servo. Spousta článků a projektů používaly Servo knihovnu pro komunikaci s regulátory. Po pár neúspěšných testech letového kontroléru, jsem zjistil, kde spočívá problém. Knihovna servo dokáže komunikovat s regulátory, ale pouze s frekvencí 50Hz. Pro let dronu musí být frekvence výpočtu a ovládání regulátorů větší než 100Hz. Proto jsem musel implementovat standartní PWM komunikační protokol pro regulátory. Komunikační protokol je závislý na době trvání výpočtu. S použitím platformy Arduino byla docílená frekvence ovládání regulátorů 250Hz.\\
S IMU jednotkou byly tež problémi. Při použití knihovny pro modul MPU9250, bylo čtení dat z modulu pomalé. Proto byl nastudován popis modulu a modul byl ovládán přes komunikaci I2C za použití registrů.\\
Pro ovládání byla vytvořena aplikace pro operační systém Android a v programovacím jazyku Java. Jedná se o první aplikaci, kterou jsem kdy dělal. Na internetu je spousta návodů podle, kterých se dá naučit programovat aplikaci, i dokumentace Android Developers mi hodně pomohla. Bohužel se nepodařilo do aplikace implementovat obraz z kamery. Pro zprovoznění kamery bylo potřeba importovat knihovny v jiných programovacích jazycích, nastavit jejich sestavení. Nynější stav je, že kamera je připojená k aplikaci, ale nic nezobrazuje.\\
Jak bylo zmíněno na začátku, stavba dronu není lehký úkol. Proto práce se zabývá pouze stavbou a už ne geodetickými nadstavbami. S konstrukcí dronu bych chtěl pokračovat a zrealizovat nápady uvedené v úvodu.\\
